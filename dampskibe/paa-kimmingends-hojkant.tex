\chapter{På kimmingens højkant}\label{puxe5-kimmingens-huxf8jkant}

Søfolk kommer ud i den store verden og møder andre kulturer og tit andre
politiske systemer. 

Den unge `Messepetter' Richard Lauritzen var mønstret på damperen ASTRID
i København i 1934 (se kapitel \ref{kap:hoj-og-lav} -
\nameref{kap:hoj-og-lav}). Den første udenlandske havn, de anløb med
skibet, var \wordd{Danzig}{Danzig er en by i Polen} i Polen. Det var ikke
så langt væk, men dengang var der ting og sager i gære, der adskilte
Polen fra det fredelige Danmark: 

\begin{quote}

    ``2. styrmanden gav mig et frimærke til et brev hjem. Han advarede
    mig mod at gå i land alene. Der er tit uroligheder i byen, sagde han.
    Den er jo delt mellem tyskere og polakker, og det går skidt mellem
    dem, siden nazisterne har taget magten i Tyskland. Kokken Jens
    Pedersen, som jeg nu var på fornavn med, gav mig samme råd. --
    \word{Danzig} har været en god by, men nu er den tyske befolkning
    tosset, fordi Hitler vil befri den for det polske tyrani. Det rene
    sludder. Men du kommer ikke i biografen eller andre steder i denne by
    uden at blive bombarderet med nazisternes modbydelige
    \wordd{propaganda}{Propaganda er politisk reklame.}! Jeg ville ikke
    trodse de velmente råd. Men jeg måtte føle den fremmede jord under
    mine fødder. En aften gik jeg i land, bare for en tur på kajen under
    den funklende stjernehimmel.''
    
\end{quote}

Polen --- ikke så langt væk, men dog alligevel så anderledes.
Messedrengen kom snart længere væk og ud på det dybe vand og så den
fjerne store verden: 

\begin{quote}

    ``Vi var i \wordd{Casablanca}{Casablanca er en by i Marokko (på
    atlanterhavskysten).}. Vi var endelig i havn, og jeg havde set de
    første arabere i mit liv. Et spændende folkefærd, som jeg ikke havde
    lært spor om i skolen. Men var de alle sammen så farlige, som 2.
    styrmanden havde fortalt? Det var svært at tro. Med solens frembrud
    var åbenbart et signal for havnens brogede mængde af handelsmænd, for
    pludselig hørte vi et farligt spektakel af råb og skrig og klaprende
    fødder omme på landsiden. --- Det er alle
    '\wordd{prakkerne}{Parkkerne er handelsmænd, markedssælgere, der
    prøver på at prakke folk en salgsvare på --- det vil sige, at de
    prøver at overtale dem til at købe.}', der stormer os, sagde
    \word{hovmesteren}.  --- Så er det slut med freden. 
    
    I den \wordd{babyloniske palaver}{Babylonisk palaver vil sige, at
    folk taler flere sprog i munden på hinanden --- og at samtalen virker
    indholdsløs.} syntes jeg at høre nogle danske gloser, og det fik mig
    til at råbe ind i larmen: Skildpadder!  Har I skildpadder? Virkningen
    var ganske overraskende for mig. Mit kraftige udbrud bragte flokken
    til tavshed, og mange løftede armene mod himlen som i fortvivlelse og
    rystede på hovedet. Ingen af dem havde skildpadder på varelisten. Det
    var en skuffelse, for jeg ville ikke købe noget som helst andet.
    Flere prøvede dog at friste mig med deres ting og sager, det var små
    fine tæpper, nydelige skindpuder og tasker, perlesmykker og lignende,
    men det nyttede ikke. --- Skildpadde, sagde jeg. Det ville jeg købe,
    gentog jeg. 
    
    Flokken var ved at opgive mig, men så greb en gammel rynket `Gandhi'
    min hånd og sagde. - My friend -- I will bring you a very nice turtle
    here in the afternoon. I promise; in the afternoon! Den gamle
    ``Gandhi'' kom senere hen langs kajen og gentog sit tilbud: - You
    want turles \ldots{}. I will bring you a very nice one in the
    afternoon! --- Yes, yes! Råbte jeg og vinkede --- I understand you
    very good! --- Det var ikke perfekt engelsk, men vi forstod hinanden.
    Og den gamle marokkaner holdt også sit løfte.  Samme aften skrev jeg
    et langt brev hjem.''.
    
\end{quote}

Skibet gik herefter til \word{Dakar} for at få lastearbejdere om bord,
idet de skulle laste jordnødder i Kaolack i Senegal. Richard havde læst
om Afrika og om de kendte opdagelsesrejsende Livingstone og Stanley, og
nu lå han selv oppe på en afrikansk flod: 

\begin{quote}

    ``Det var da helt utroligt, at jeg nu også befandt mig langt inde i
    det sorte Afrika. Jeg var i Kaolack, et sted i urskoven med en
    primitiv lasteplads og en gammel negerlandsby, der lignede
    illustrationerne i bogen om Livingstone og Stanley. Hertil var jeg
    kommet ved en sejlads på 45 sømil ad en flod med grumme krokodiller
    og vældige flodheste, og gennem en tæt urskov, der vrimlede med
    skrigende aber og farvestrålende fugle. Undervejs havde vi to nætter
    ligget for anker på floden, og da havde jeg lyttet til junglens mange
    mærkelige lyde og hørte også flere gange de store Senegalløver brøle
    i natten. Ja, jeg var i Afrika, og det var ikke mere end godt tres år
    efter mødet mellem Livingstone og Stanley. Det var næsten ikke til at
    fatte. Men virkeligt var det.
    
    ASTRIDs besætning talte nitten mand af den hvide slags, men vi blev
    næsten borte for hinanden i det mylder af kulsorte afrikanere, vi
    havde fået om bord i \word{Dakar}. Det var et arbejdshold på tres
    mand, meget uens af alder og fysik. De skulle besørge lastningen af
    os, da der ingen arbejdskraft fandtes i Kaolack.  Disse mange
    arbejdere var fremmede på lastepladsen og havde derfor ophold om bord
    hos os under hele turen frem og tilbage til \word{Dakar}, hvor de
    havde hjemme.'' 
    
\end{quote}

Messedrengen Richard mødte således fremmede kulturer og anderledes
mennesker på nært hold ude i den store verden, som man mødte som sømand
(charterrejser og ryksækturisme lå dengang stadigvæk lysår væk for
almindelige mennesker), og det var ikke lige skræmmende det hele, han
mødte. Her et lille uddrag af brev hjem til forældrene:

\begin{quote}

    ``Bare I kunde se alt det, som nu foregaar om bord i ASTRID, det er
    en stor Oplevelse. Da jeg for lidt siden sad og spillede paa
    Mandolinen, kom en Neger og stak Hovedet inden for og lo. Han er en
    pæn Fyr, og jeg synes godt om ham. Han hedder Thomas, siger han. Nu
    ville han vise mig et par gamle Sko, som han havde faaet af den
    hjertevarme Hovmester. Hvor var han dog glad for de Sko.'' 
    
\end{quote}

Richard har således gode og spændende oplevelser baseret på hans
samtidige breve til hjemmet. Officererne, herunder hans boss om bord,
\word{hovmesteren}, var flinke folk. Ofte får man ellers det indtryk, når
vi læser romaner, at officererne til søs var grumme folk i gamle dage.
Men der var altså også fordragelige forhold og gode folk i gamle dage, og
det var jo rart for en lille knægt, der drog ud i den store verden.
Selvfølgelig var tonen ofte \wordd{bramfri}{Bramfri vil sige at tale
frit, uden at pakke tingene ind.}, og nogle folk kunne være temmelig
håndfaste, men sådan var forholdene også i land på de tider.

