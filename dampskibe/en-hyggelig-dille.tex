\chapter{En hyggelig dille}\label{en-hyggelig-dille}

\begin{quote}
    
    ``\word{Lukafet} var anbragt lige over
    \wordd{skibsskruen}{Skibsskruen er en propel, der driver skibet frem
    gennem vandet.}, som buldrede slemt, når vi sejlede, men sove,
    jo I kan tro vi kunne sove, når vi havde været i sving mellem 14-16
    timer og somme tider mere.''

\end{quote}

Arbejdsdagene på et dampskib var lange, og der var ikke meget fritid.
Selv larm fra maskinen og lignende forstyrrede ikke nattesøvnen efter en
lang arbejdsdag. Kunne man holde sig vågen, gik tiden med f.eks. læsning
og \wordd{husflid}{Husflid er fremstilling af ting, man bruger til hobby,
i hjemmet eller til arbejdet. Det kunne f.eks. være træskærerarbejder og
tovværksarbejde.} - eller man lærte sig selv eller hinanden at spille et
eller andet musikinstrument. 


\begin{quote}
    
    ``Smarte var vi, og vi havde anskaffet os nogle meget tynde
    meterlange gummislanger, som vi havde et cigaretrør i den ene ende,
    og cigaretten var fastgjort på et askebæger, som stod på
    servante-bordet. Så kunne vi ligge og smøge den i køjen uden at
    risikere noget, for vi faldt sgu altid i søvn under vores meget
    ivrige studium af \wordd{Nat Pinkerton}{Nat Pinkerton er en
    detektivserie, der udkom i årene omkring første verdenskrig.} og
    anden kriminel lekture.'' 

\end{quote}


Mange af de unge havde deres seksuelle debut hos prostituerede i fremmede
havne. En 15-årig messedreng var kommet i land i Casablanca med nogle
lidt ældre og mere erfarne besætningsmedlemmer. Her endte de på
\wordd{bordel}{Bordel er et hus med forretningsmæssigt udbud af
prostituerede kvinder.}, og presset af de ældre fandt messedrengen sammen
med en af bordellets piger, en ung pige ikke meget ældre end ham selv.
Besøget blev en fiasko, men i dagene derefter drømte han om at frelse
hende fra det usle liv i skøgernes gade og tage hende med hjem til
Danmark og gifte sig med hende.  Da en af styrmændene hørte, at de havde
været på \word{bordel}, og at messedrengen var ganske uvidende om
kønssygdomme, tilbød han ham en lægebog, så han kunne læse om emnet: 

\begin{quote}

    ``Inden jeg skulle ordne messen til \word{aftenskafningen}, havde jeg læst
    afsnittet om `Veneriske Sygdomme'. Jeg var næsten lammet af
    forfærdelse. Det var navnlig beskrivelsen af \word{Syfilis} og dens
    frygtelige følger, min livlige fantasi ikke kunne tåle. Blev man
    smittet med denne sygdom ville man i løbet af nogle år ende som et
    vrag, sindssyg og fortabt. Det var jo skrækkeligt. Alt var jo
    forandret. Jeg følte mit letsindige besøg hos araberpigen som et
    fordærvet syndefald, der ville bringe guds frygteligste straf over
    mit stakkels hoved. Og jo mere, jeg tænkte på det, des mere voksede
    min tro på, at jeg var blevet smittet med den allerværste af de
    veneriske sygdomme: \word{syfilis}''.
    
\end{quote}

Der var forskellige ritualer forbundet med at krydse Ækvator eller
Polarcirklen. De ombordværende, der ikke tidligere havde krydset en af
linjerne, skulle døbes. På de store damp- og passagerskibe foregik det
ved, at \wordd{Kong Neptun}{Kong Neptun er havets gud.}, hans dronning og et ''hof'' af
varierende størrelse entrede skibet og krævede, at de udøbte blev ført
frem. Efter forskellige ritualer endte de med at blive døbt i en balje
vand. Som regel fik de nydøbte en dåbsattest. 

Det var dog ikke altid, det gik så
fornemt for sig, når nogle fra besætningen skulle døbes. Om bord i
dampskibet TEXAS var der to besætningsmedlemmer, der ikke tidligere
havde passeret Ækvator: 

\begin{quote}
    
    ``Der var ikke noget af de store festligheder, som man havde hørt og
    læst om, der foregik i de store passagerskibe. Om bord havde vi en
    firkantet \wordd{pram}{En pram er et fladbundet fartøj.}, som blev anvendt, når der skulle males
    udenbords.  Den stod på dækket og blev nu fyldt med søvand. Så blev
    assistenten og jeg kaldt ud på dækket og blev stillet op foran
    \word{prammen}.  Nu kom kokken med en pandekage til hver af os, og
    den skulle vi spise.  Når det var et krav, skyldtes det nok, at
    pandekagerne var fyldt med sennep, peber, carry og hvad ved jeg. Det
    var i hvert tilfælde en hård kost. Da vi langt om længe fik dem ned,
    fik vi som lindring et stort glas mørkerødt saftevand. Vi var
    mistænkelige og smagte ganske lidt på det. Men det var OK og vore
    halse råbte på væske, så vi gik til biddet og nærmest slugte det,
    hvad vi ikke skulle have gjort, for i bunden af glasset lå en
    \wordd{ansjos}{Ansjos er en sildefisk.}, og da den nåede halsåbningen, fik vi begge
    brækfornemmelser og bøjede os ud over \word{prammen} og brækkede os.
    Så blev vi begge to taget i hoved og røv og vippet op i
    \word{prammen}, og så var vi døbt.''.

\end{quote}

